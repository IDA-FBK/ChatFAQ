L'aloe vera funziona come terapia contro il melanoma?
L’aloe vera non è una terapia anti tumorale, neanche contro il melanoma.L’aloe vera è la specie di aloe più diffusa. I derivati della pianta sono conosciuti sin dalla antichità come rimedi per piccoli problemi della pelle, come piccole ferite o bruciature, e successivamente anche come antibatterico e lassativo. Gel e altri derivati dell'aloe vera sono utilizzati in molte preparazioni cosmetiche e alcuni studi di laboratorio suggeriscono che applicare sulla pelle il gel derivato dalla pianta non sia pericoloso e possa contribuire alla cura di piccole ferite o ustioni leggere. Solo l’applicazione locale di gel sembra essere sicura, mentre sono stati dimostrati numerosi effetti collaterali in seguito alla somministrazione di aloe vera per bocca o per iniezione. Le iniezioni del composto in alcuni casi hanno portato addirittura al decesso.