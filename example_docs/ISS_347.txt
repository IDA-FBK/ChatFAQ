Bere solo birra fa meno male che bere altri alcolici?
Certamente la birra ha un tasso alcolico più basso del vino o dei superalcolici, ma basta bere un bicchiere di birra da 33 cc per introdurre la stessa quantità di alcol di un bicchiere di vino da 15 cc o un bicchierino di superalcolico da 4 cc (1).  Nel nostro Paese, tra i cittadini di età 16-24 anni, si registra la percentuale più elevata di consumatori di birra (e aperitivi alcolici). Inoltre, più precocemente si inizia a consumare alcol maggiore è il rischio di diventare alcolisti da adulti. L'organismo raggiunge la piena capacità di metabolizzare l'alcol solo intorno ai 18-21 anni motivo per cui l'alcol consumato prima di tale età ha un effetto molto più dannoso sull'organismo rispetto a quello esercitato suagli adulti. Più precoce è l'avvio al consumo di alcol maggiore è il rischio di diventare alcolisti da adulti. Bere alcol in una fascia di età in cui alcuni organi stanno completando la loro maturazione, in modo particolare il cervello, può causare problemi di apprendimento, di memoria e di orientamento visuo-spaziale causato da danni ad una zona del cervello denominata ippocampo. Tale rischio è particolarmente accentuato nel periodo fra i 12 e i 25 anni che è quello di massima vulnerabilità cerebrale all'uso di alcol. Le Linee guida italiane per una sana alimentazione sconsigliano il consumo di qualunque quantità di alcol prima dei 18 anni, pongono a 1 bicchiere il limite giornaliero da non superare per le donne e per gli ultra65enni e a 2 bicchieri le quantità massime di consumo di alcolici per l'uomo. Le stesse Linee guida sottolineano che queste indicazioni sono compatibili con un consumo di alcol a basso rischio solo se si sia sani, si segua un’alimentazione completa ed equilibrata, si beva durante i pasti e comunque mai a digiuno, non si sia in sovrappeso o obesi, non si sia in gravidanza o allattamento, non si assumano farmaci, non si debba guidare subito dopo il consumo macchinari pericolosi, non si abbiano o abbiano avuto episodi di dipendenza da alcol (2). L'organismo femminile presenta una massa corporea inferiore rispetto all'uomo e una ridotta capacità di metabolizzazione dell'alcol. Per questi motivi la donna sviluppa più rapidamente dell'uomo i danni legati al consumo di alcol in particolare connessi all'aumento del rischio per il cancro del seno (+ 27% superato un bicchiere), per malattie del fegato, del sistema cardiovascolare, del sistema nervoso, della fertilità e del metabolismo osseo (3).