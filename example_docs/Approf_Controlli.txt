Per la prenotazione delle visite in gravidanza è possibile rivolgersi al Centro Unico Prenotazioni (848816816) richiedendo un appuntamento per “primo colloquio in gravidanza”, a cui seguirà la pianificazione degli appuntamenti successivi.
Le donne senza fattori di rischio vengono incluse nel modello di assistenza alla gravidanza fisiologica con ostetrica dedicata, con una presa in carico personalizzata che, quando necessario, verrà integrata tra ostetrica, ginecologo e altri professionisti, in relazione alla presenza o insorgenza di fattori di rischio.
In gravidanza vengono di solito programmati circa 8 appuntamenti (il primo colloquio, le successive visite ed ecografie) durante i quali, viene valutato in modo complessivo il benessere materno-fetale e vengono prescritti gli accertamenti e vengono fornite alla donna tutte le informazioni necessarie.
L’Organizzazione dell’assistenza nelle Unità operative di ginecologia e ostetricia dell’APSS prevede una differenziazione dei percorsi clinico assistenziali in base al decorso della gravidanza e a una valutazione dinamica del rischio ostetrico.

Esami di diagnosi prenatale: https://youtu.be/8-Xjz4dKnhU

Test di screening: https://youtu.be/frdLDPlnVSA