A partire dalla ventesima settimana circa è possibile informarsi sugli Incontri di Accompagnamento alla Nascita (IAN); tutti i consultori in Provincia di Trento offrono IAN gratuiti  in gravidanza e puerperio aperti alle donne in gravidanza e per la coppia.
Vengono inoltre proposti corsi monotematici in modalità agile (online) per donne in gravidanza, i partner, i familiari e le persone a loro vicine, che siano interessati a parteciparvi e che costituiranno l’ambiente di sostegno della donna
Il gruppo degli incontri di accompagnamento alla nascita, cui puoi iscriverti presso il tuo Consultorio di riferimento, è un luogo dove condividere emozioni ed esperienze, un luogo dove acquisire informazioni e iniziare a maturare decisioni e scelte consapevoli anche nella coppia, un luogo dove sperimentare la relazione diretta con il bambino. 
Negli IAN vengono affrontate tematiche inerenti i cambiamenti in gravidanza per la donna e nella coppia, vengono fornite informazioni sul travaglio e parto utili per affrontare il parto in modo consapevole e attivo. Sono inoltre forniti consigli per la  promozione della salute e dell’allattamento materno, che è utile apprendere già in gravidanza. Sono previsti alcuni incontri per la coppia e con specialisti esterni.
Gli  incontri monotematici online offerti da APSS fanno conoscere argomenti di salute importanti per te, il tuo bambino e favoriscono il coinvolgimento del partner. Possono partecipare anche i tuoi famigliari che saranno il tuo ambiente di sostegno.
Per le iscrizioni e informazioni contatta il consultorio della tua zona.