Orzo: un antico alimento, uso, consumo e proprietà - ISSalute

Introduzione


L'utilizzo dell'orzo (Hordeum vulgare) nell'alimentazione umana risale al VII millennio a.C., le testimonianze più antiche di coltivazione risalgono all'anno 10500 a.C., nel Neolitico.
Questo antico cereale viene coltivato per gran parte dell'anno ed è disponibile sul mercato sotto forma di:

orzo integrale, di difficile reperimento, non subisce processi di lavorazione, conserva tutte le sue caratteristiche nutrizionali e ha bisogno di una cottura molto prolungata
orzo decorticato, è sottoposto a una lavorazione per eliminare la parte più esterna del chicco, è il più diffuso sul mercato, mantiene intatte quasi tutte le caratteristiche nutrizionali e necessita di un tempo di cottura minore
orzo perlato, subisce un intenso processo di raffinazione che porta all'eliminazione di tutta la parte esterna del chicco, è molto diffuso sul mercato, si cucina in tempi molto più rapidi, ma presenta un ridotto contenuto in fibre
caffè d’orzo, si ottiene mediante l'infusione di orzo tostato e macinato, non contiene caffeina né altre sostanze stimolanti e viene spesso utilizzato come sostituto del caffè tradizionale da coloro che non vogliono o non possono assumere caffeina

Inoltre, come il riso, l'orzo viene usato anche soffiato, per ottenere fiocchi, e macinato, per ottenere farina.Dalla germinazione delle cariossidi (nel linguaggio corrente "chicco") dell'orzo si ottiene il malto che è largamente utilizzato per la produzione di birra, whisky e vodka.

Composizione dell’Orzo

L'orzo è molto facile da digerire ed è altamente energetico, 100 grammi di orzo decorticato forniscono circa 354 calorie.




Calorie


Kilocalorie (kcal)


354




Calorie


Kilojoule (kj)


1481







Grassi


Grammi (g)


2.3




Carboidrati


g


73.48




Proteine


g


12.48




Fibre


g


17.3




Zuccheri


g


0.8




Acqua


g


9.44




Ceneri


g


2.29




Minerali




Calcio


Milligrammi (mg)


33




Sodio


mg


12




Fosforo


mg


264




Potassio


mg


452




Ferro


mg


3.6




Magnesio


mg


133




Zinco


mg


2.77




Rame


mg


0.498




Manganese


mg


1.943




Selenio


Microgrammi (mcg)


37.7




Vitamine




Vitamina A


mcg


1




Tiamina (Vit. B1)


mg


0.646




Riboflavina (Vit. B2)


mg


0.285




Niacina (Vit. B3)


mg


4.604




Acido Pantotenico (Vit. B5)


mg


0.282




Piridossina (Vit. B6)


mg


0.318




Folato alimentare


mcg


19




Folato


mcg


19




Folati, totali


mcg


19




Alpha-tocoferolo (Vit. E)


mg


0.57




Fillochinone (Vit. K)


mcg


2.2




Carotene, beta


mcg


13




Luteina + zeaxantina


mcg


160




Rispetto alla composizione dell’orzo decorticato sopra riportata, nell'orzo perlato si trova un ridotto contenuto di fibre vegetali, di minerali e di vitamine.

Funzioni dell’Orzo

I cereali contengono sostanze con attività antiossidante appartenenti a due gruppi: composti fenolici e tocoferoli.
I chicchi di orzo contengono una quantità considerevole di vari composti fenolici che mostrano effetti:

antiossidanti
antinfiammatori 
antiproliferativi (attività preventiva contro malattie cancerose e cardiache)

I tocoli contenuti nell'orzo (quattro tocoferoli e quattro tocotrienoli) svolgono un ruolo molto importante nel:

regolare il colesterolo nel sangue, contribuiscono a ridurre i livelli di colesterolo cattivo nel sangue e il conseguente rischio cardiovascolare
svolgere attività antiossidante (bloccare la dannosa perossidazione dei lipidi cellulari)

le loro concentrazioni variano da 40 a 60 microgrammi/grammo a seconda della coltura.
I maggiori componenti della frazione solubile della fibra alimentare sono i β-glucani che, all'interno dell'organismo, danno luogo ad una serie di effetti benefici correlati alle fibre alimentari, quali rallentamento dello svuotamento gastrico e incremento della peristalsi intestinale (contrazioni del tubo digerente che spingono il contenuto intestinale verso la parte finale dell'intestino).
Il contenuto di β-glucani nel chicco d'orzo varia dal 3% all'11% ed è determinato sia dal tipo genetico di orzo (genotipo), sia dalle condizioni di crescita.
I β-glucani possono:

ridurre il livello di colesterolo nel sangue, e ridurre notevolmente il rischio di malattie cardiovascolari
rallentare l'assorbimento dei carboidrati, mantenendo sotto controllo i livelli di glicemia nel sangue

L’orzo, inoltre, ha proprietà antinfiammatorie ed emollienti sull'apparato gastrointestinale, è in grado di alleviare il fastidio gastrico e rilassare le pareti intestinali; inoltre, grazie al suo elevato contenuto di fibre, risulta avere un'azione lassativa e stimolante (leggi la Bufala).
È adatto in particolare a chi ha problemi di stitichezza e intestino pigro ed è indicato per favorire la digestione nelle persone che soffrono di difficoltà digestive (dispepsia).
Anche il caffè d’orzo ha proprietà digestive e antinfiammatorie. Poiché non contiene caffeina né altre sostanze stimolanti, è una bevanda ideale chi soffre di problemi di cuore e disturbi d'ansia, oltre che per le donne in gravidanza e durante l’allattamento.

Sicurezza

Non sono note interazioni tra il consumo di orzo e l'assunzione di farmaci o altre sostanze. Essendo un cereale ricco di glutine è sconsigliato per chi soffre di celiachia o di intolleranza al glutine.

Bibliografia

Humanitas Research Hospital. Orzo
Loskutov IG, Khlestkina EK. Wheat, Barley, and Oat Breeding for Health Benefit Components in Grain. Plants (Basel). 2021 Jan; 10(1): 86

Link di approfondimento

Polonskiy V, Loskutov I, Sumina A. Biological role and health benefits of antioxidant compounds in cereals. Biological Communications. 2020; 65: 53–67
https://biocomm.spbu.ru/article/view/5511/5338