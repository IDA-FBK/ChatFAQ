NAUSEA E VOMITO
Nausea e vomito sono sintomi comuni, generalmente non allarmanti che si risolvono spontaneamente entro le 16-20 settimane di gestazione.
Alcuni rimedi non farmacologici possono attenuare la nausea nella fase precoce della gestazione; eventuali trattamenti farmacologici disponibili vanno attentamente valutati e prescritti da un medico. 

Quali interventi sono efficaci e sicuri nel trattamento di nausea e vomito gravidici? Zenzero, camomilla, vitamina B6 e/o agopuntura sono raccomandati per l’attenuazione della nausea nella fase precoce della gestazione, in base alle preferenze delle donne e alle opzioni disponibili. ▸Tutti trattamenti farmacologici vanno attentamente valutati e prescritti da un medico. Sono disponibili farmaci mirati alla riduzione di nausea e vomito; gli antistaminici sono efficaci. L’assunzione di questi farmaci è associata a sonnolenza.

SLIDE rimedi contro le nausee e primi cambiamenti

ACIDITÀ O BRUCIORE DI STOMACO 
La pirosi gastrica è un disturbo descritto come bruciore e disagio percepiti nella zona retrosternale e/o nell’esofago. Può essere associato a reflusso esofageo. 
La pirosi gastrica è un disturbo comune in gravidanza frequente soprattutto nel terzo trimestre; modifiche nell’alimentazione e nella postura assunta dopo i pasti e durante il sonno possono offrire un sollievo da questi sintomi. È consigliato evitare i pasti troppo pesanti - meglio distribuirli in più spuntini leggeri – ridurre il più possibile i cibi grassi. È utile non sdraiarsi subito dopo aver consumato il pasto e provare a dormire in una posizione leggermente inclinata, con la testa e la parte superiore del tronco appena sollevate. 
I farmaci antiacidi possono essere offerti a donne con fastidiosi sintomi che non vengono attenuati con il cambiamento dello stile di vita

GAMBE GONFIE 
Nel terzo trimestre, col passare delle settimane può aumentare il senso di peso e gonfiore alle gambe, soprattutto di sera. Per migliorare i sintomi possono essere usati pediluvi caldo-freddi, massaggi e posizionare le gambe leggermente sollevate durante il riposo . 

CRAMPI ALLE GAMBE
Magnesio, calcio o trattamenti non farmacologici possono essere usati per alleviare i crampi alle gambe durante la gravidanza, in base alle preferenze e alle opzioni disponibili. 

VENE VARICOSE 
Le vene varicose o varici sono delle vene superficiali dilatate, si presentano prevalentemente negli arti inferiori come cordoni bluastri e può essere associato gonfiore della gamba e del piede, crampi notturni, prurito, sensazione di pesantezza degli arti.
Le vene varicose sono un riscontro frequente in gravidanza. La loro comparsa è favorita dall'azione degli ormoni che rilassano le pareti dei vasi sanguigni e dall'aumento di volume e peso dell’utero.
Le opzioni terapeutiche non farmacologiche, come utilizzare le calze compressive, il sollevamento delle gambe e l’immersione in acqua possono essere usati per il contenimento delle vene varicose e degli edemi in gravidanza e migliorarne i sintomi 

MAL DI SCHIENA E DOLORE PELVICO 
La causa è attribuibile a una postura alterata che dalle 20 settimane viene assunta riconducibile all’aumento del peso, alla modifica della postura del bacino e al concomitante rilassamento della muscolatura di supporto per azione dell’ormone relaxina.
L’esercizio fisico regolare per tutta la gravidanza è raccomandato per prevenire il mal di schiena e il dolore pelvico. Vi sono svariati trattamenti che possono essere praticati, come la fisioterapia e agopuntura, in base alle preferenze delle donne e alle opzioni da discutere con il proprio curante.

STIPSI 
La stipsi deriva da un rallentamento della motilità intestinale probabilmente dovuto agli elevati livelli di progesterone. Si tratta di una condizione comune in gravidanza, l’idratazione abbondante (1,5/2 litri di acqua naturale al giorno), la supplementazione con l’assunzione di fibre alimentari o altri supplementi di fibre (es. macrogol) sono dimostrati efficaci nel migliorare la motilità intestinale ed regolarizzare l’alvo.
                                                                                                                                                                                                                                                    