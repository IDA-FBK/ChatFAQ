Durante la sesta settimana di gravidanza l’embrione misura in media 5 mm. Il cuore pulsa con regolarità. In questo periodo cominciano a formarsi la laringe e l’interno dell’orecchio, e anche gli arti inferiori e superiori. Si sta chiudendo il tubo neurale, da cui avrà origine il sistema nervoso del feto. Sono in formazione anche gli organi interni, come fegato, pancreas, stomaco e polmoni.
Se non avete sintomi importanti quali perdite ematiche vaginali o precedenti ostetrici significativi, come per esempio una gravidanza extrauterina (al di fuori dell’utero), è opportuno posticipare la prima ecografia alla 7° - 8° settimana. Il concepimento può essere ritardato di qualche giorno se la donna a cicli irregolari, per esempio di 30- 35 giorni. In questi ultimi casi è possibile non visualizzare ancora l’embrione, semplicemente perché e più “giovane” di qualche giorno.
Ciò crea ansie inutili e la necessità di ripetere una ulteriore ecografia. Dobbiamo lasciarlo.  
L'esecuzione di un'ecografia transvaginale è invece raccomandata nelle donne in gravidanza iniziale sintomatiche, cioè con dolore addominale o perdita ematica vaginale o con pregressa chirurgia uterina o pregressa gravidanza ectopica, per definire precocemente la localizzazione della gravidanza. 