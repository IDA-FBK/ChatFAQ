Vitamina B5: a cosa serve, alimenti e fabbisogno - ISSalute

Introduzione


La vitamina B5, o acido pantotenico, è necessaria per la scomposizione (metabolismo) di carboidrati, proteine ​​e grassi. La vitamina B5 aiuta a proteggere pelle e capelli, favorisce la cicatrizzazione, aiuta a prevenire stati di stanchezza.
L'acido pantotenico (dal greco “pantos”, ovunque) si trova in misura più o meno abbondante nella maggior parte degli alimenti, direttamente o sotto forma di provitamina (il pantenolo).
Le fonti alimentari più ricche di vitamina B5, o acido pantotenico, sono:

frattaglie, soprattutto fegato e rene
uova
cereali integrali 
legumi secchi 
funghi secchi 
carne magra
pollame

Come le altre vitamine del gruppo B, la vitamina B5 si scioglie in acqua (idrosolubile) e non può essere immagazzinata nell'organismo; è quindi necessario introdurla giornalmente con la dieta.
L'acido pantotenico è sensibile alle alte temperature e quindi la cottura degli alimenti ne diminuisce il contenuto.

Fabbisogni giornalieri

La quantità di vitamina B5 necessaria giornalmente per soddisfare le esigenze dell'organismo varia con l'età e il sesso.





La Società Italiana di Nutrizione Umana (SINU) indica i seguenti livelli di riferimento (LARN)per l’assunzione giornaliera per la popolazione italiana








Vitamina B5(milligrammi, mg)




LATTANTI


6-12 mesi


2,0




BAMBINI-ADOLESCENTI







1-3 anni


2,0





4-6 anni


2,5





7-10 anni


3,5





11-14 anni


4,5





15-17 anni


5,0




ADULTI



5,0




GRAVIDANZA



6,0




ALLATTAMENTO



7,0

Carenza di vitamina B5

La carenza di vitamina B5 si verifica difficilmente, solo in casi di:

grave denutrizione 
abuso di alcol 
uso di sostanze stupefacenti, che ne inibiscono l'assorbimento

I disturbi (sintomi) causati dalla carenza di vitamina B5 includono:

affaticamento, fisico e mentale
intorpidimento e crampi muscolari
irritabilità, irrequietezza, disturbi del sonno

Non sono stati riscontrati problemi dovuti alla carenza del solo acido pantotenico; di solito, la sua carenza è associata ad una generale carenza delle vitamine del gruppo B, motivo per cui la vitamina B5 è spesso inclusa negli integratori del complesso B.
Sebbene alcuni studi indichino l'efficacia dell’acido pantotenico in caso di:

danni ai nervi 
problemi respiratori 
prurito e altri problemi della pelle
avvelenamento da farmaci 
prevenire i capelli bianchi
prevenire l'artrite, le allergie e difetti alla nascita 
migliorare le capacità mentali

Non ci sono attualmente evidenze abbastanza forti e complete che possano sostenere il suo utilizzo in questi casi.

Eccesso di vitamina B5

Una dieta varia ed equilibrata dovrebbe fornire la quantità giornaliera necessaria di vitamina B5. Non sono noti, ad oggi, problemi associati a un dosaggio eccessivo dovuto all'uso di integratori di vitamina B5.
È improbabile che l'assunzione fino a 200 milligrammi al giorno di vitamina B5 possa causare danni; la quantità in eccesso viene espulsa attraverso le urine.

Bibliografia

Mayo Clinic. Pantothenic Acid (Oral Route) (Inglese)
NHS. B vitamins and folic acid (Inglese)
Società Italiana di Nutrizione Umana (SINU). VITAMINE - Assunzione raccomandata per la popolazione (PRI) e assunzione adeguata (AI)
