È vero che con il primo rapporto sessuale non si resta incinta?
Anche in occasione del primo rapporto sessuale una donna può rimanere incinta; infatti, la condizione di “prima volta” non influisce sulla capacità di concepire un figlio. Una volta che una donna ha iniziato ad ovulare cosa che può avvenire nel mese che precede la prima mestruazione, ogni rapporto sessuale può esitare in una gravidanza (1).Soprattutto tra gli adolescenti è diffusa la falsa credenza che una donna non possa rimanere incinta la prima volta che ha un rapporto sessuale. Anche il National Health Service inglese (2) ribadisce che una donna, che abbia già iniziato ad avere mestruazioni, può concepire anche in occasione del suo primo rapporto sessuale. Per evitare gravidanze indesiderate è pertanto importante usare, fin dal primo rapporto, un metodo anticoncezionale; meglio se condiviso con il proprio partner e dopo averne parlato con un medico ginecologo per ricevere tutte le informazioni necessarie per utilizzarlo correttamente (3).  Inoltre, è molto importante, fin dalla prima volta, proteggersi contro le infezioni sessualmente trasmesse, avendo sempre rapporti protetti mediante l’uso del preservativo.1. NHS Choices. Overview. Periods2. Ministero della Salute. Contraccezione3. Ministero della Salute. Fertilità femminile