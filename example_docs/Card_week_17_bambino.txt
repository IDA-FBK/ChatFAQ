A quest'epoca di gravidanza il feto può raggiungere i 13 cm di lunghezza e 150 grammi di peso. Ha uno sviluppo sensoriale molto precoce, soprattutto riguardo al tatto; la pelle non è semplicemente un involucro che ci avvolge e protegge dall’ambiente esterno; tramite essa, infatti, comunichiamo al nostro cervello molte informazioni. Nell’utero il feto è costantemente sfiorato dal caldo liquido amniotico, tocca le pareti uterine, la sua placenta il suo cordone, percepisce il battito e il respiro materni. L’ambiente uterino è un guscio materno protettivo, è lui che si distende man mano che il bambino cresce.