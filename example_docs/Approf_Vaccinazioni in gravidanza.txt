Le vaccinazioni sicure e attualmente consigliate alla donna gravida sono: 
•        Vaccino dTpa (Difterite-Tetano-Pertosse) 
•        Vaccino anti-influenzale 
•        Vaccino anti-COVID-19   

Vi sono particolari casi di gravidanze con fattori di rischio specifici in cui il beneficio della somministrazione supera il rischio connesso alla vaccinazione stessa; si tratta dei vaccini per le seguenti patologie:  Epatite A, Epatite B, Febbre gialla, Meningococco, Rabbia, Colera, Anti–polio intattivato (IPV), Encefalite da zecca (TBE).

VACCINO DTPA (DIFTERITE -TETANO-PERTOSSE)
Si utilizza un vaccino trivalente, sicuro per la donna gravida e per il feto, che crea una risposta anticorpale per queste 3 principali patologie:
o        Pertosse: grave malattia respiratoria causata da un batterio (Bordetella pertussis), che rimane una delle cause di morte più rilevanti entro il I anno di vita e ancora di più nel I trimestre di vita. Vi è una scarsa percezione della diffusione della malattia, che invece sta aumentando come incidenza nel nostro Paese. 
o        Difterite: grave malattia respiratoria causata dal batterio Corynebacterium diphteriae; dal 2015 si è assistito ad un aumento delle segnalazioni di infezione in Italia. 
o        Tetano: grave malattia infettiva causata dal batterio Clostridium tetani; l’incidenza del tetano in Italia è circa 10 volte superiore alla media europea e statunitense.  

La vaccinazione va effettuata a 28 settimane di gestazione  (comunque tra 27 e 36 settimane) al fine di consentire alla gestante la produzione di anticorpi sufficienti e il conseguente passaggio transplacentare. È sicura ed efficace (fino a 2 settimane prima del parto); non serve testare lo stato immunologico
È consigliata la vaccinazione anche se: la paziente ha già contratto la pertosse, la paziente è già stata vaccinata, la paziente è già stata vaccinata in una precedente gravidanza (anche ravvicinata nel tempo). Se non viene fatta in gravidanza per vari motivi è importante eseguirla durante l’allattamento.

Vaccinazione pertosse
SLIDE : vedi APP Mamma

VACCINO ANTI-INFLUENZALE 
È ormai noto da studi mondiali che nella popolazione di donne gravide l’influenza stagionale aumenti il rischio di: ospedalizzazione, prematurità del feto, parto cesareo, distress fetale, basso peso del neonato, interruzione di gravidanza. 

La vaccinazione utilizza un vaccino inattivato; in gravidanza è sicura sia per la gestante che per il feto, va offerta all’inizio della stagione epidemica dell’influenza a tutte le gravide, Indipendentemente dal trimestre di gravidanza.  La vaccinazione va ripetuta in ogni gravidanza (anche se le gravidanze sono ravvicinate nel tempo). 

Gli anticorpi persistono nel neonato e conferiscono una protezione contro l’influenza pari a circa il 50-80%. 

Vaccinazione influenzale
SLIDE : vedi APP Mamma

VACCINO ANTI-COVID-19
Ad oggi, numerosi studi hanno preso in esame centinaia di migliaia di donne vaccinate durante la gestazione per verificare sicurezza ed efficacia dei vaccini, pur in assenza di dati derivanti dai trial clinici da cui le donne in gravidanza sono state escluse. La crescente letteratura scientifica ha confermato l’assenza di meccanismi biologici che possano associare i vaccini a mRNA a effetti avversi in gravidanza e allattamento. È stata dimostrata una riduzione significativa del rischio di malattia grave da COVID (definita come polmonite interstiziale associata a necessità di terapia ventilatoria e/o ricovero in terapia intensiva) tra le vaccinate rispetto alle non vaccinate. 

La vaccinazione primaria anti COVID-19 e le dosi di richiamo (terza e quarta dose) con vaccini a mRNA sono raccomandate a tutte le donne in gravidanza in qualsiasi momento della gestazione, specialmente in caso di maggior rischio di sviluppare una malattia grave da COVID-19 (donne con fattori di rischio come età ≥30 anni, obesità, comorbidità, cittadinanza di Paesi ad alta pressione migratoria).

Tra la somministrazione della dose di richiamo e l’ultima dose precedente di un vaccino anti-COVID- 19 o la precedente infezione da SARS-CoV-2 deve trascorrere un intervallo di almeno 120 giorni. La vaccinazione primaria e le dosi di richiamo (terza e quarta dose) possono essere somministrate contestualmente alle vaccinazioni raccomandate in gravidanza contro l’influenza e la pertosse.
