È vero che le donne che contraggono l’infezione da nuovo Coronavirus (SARS-CoV-2) in gravidanza devono essere separate dai loro piccoli dopo il parto e non devono allattarli?
No, l’infezione sospetta o confermata da virus SARS-CoV-2 non richiede la separazione dei neonati dalla madre e non costituisce di per sé una controindicazione all'allattamento, a meno che le condizioni di salute della donna non le impediscano di allattare.In questi casi è raccomandata la spremitura del latte materno da offrire comunque al neonato. I benefici derivanti dal contatto pelle a pelle tra mamma e neonato e quelli collegati all'allattamento sono, infatti, maggiori dei rischi legati all'eventuale trasmissione del virus.