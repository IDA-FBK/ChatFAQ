Mamma sei a termine di gravidanza. Potresti iniziare ad avvertire le contrazioni ma non è detto che siano quelle del travaglio. Oltre a contrazioni preparatorie in queste ultime settimane potrebbe avvenire la perdita del  “tappo mucoso”  accumulo denso/gelatinoso di muco cervicale che ha protetto il tuo bambino per tutta la gravidanza da agenti patogeni esterni. Non è detto che questo sia l’inizio del travaglio, ma spesso è riconducibile ad una modificazione del collo dell’utero, influenzata dagli ormoni e dalle contrazioni preparatorie.
A questo punto dovresti aver ricevuto dall’operatore che ti accompagna in gravidanza tutte le indicazioni riguardo al momento più adatto per recarti in ospedale. Ricorda che il periodo dei prodromi è di durata variabile da donna a donna e da bambino a bambino e anche i cosidetti "finti prodromi" possono essere molto utili; sono la prova generale di attivazione e adattamento in previsione del travaglio e parto.