In queste settimane ti sarà consigliata l’esecuzione del tampone vagino-rettale per la ricerca dello Streptococco di gruppo B, un batterio che è presente naturalmente nella flora batterica vaginale di circa il 20-30% delle donne. In caso di positività del tampone ti verrà proposta l'assunzione di una terapia antibiotica di profilassi al momento del parto o della rottura delle membrane che riduce il rischio di trasmissione al neonato. Sarà cura del/la professionista che ti seguirà darti ulteriori informazioni in merito.