In queste settimane l’operatore che accompagna la tua gravidanza valuterà la posizione della testa del tuo bambino. Se il bimbo è in posizione podalica (cioè con la testa in alto) e la gravidanza è  proseguita regolarmente  ti verrà offerta la possibilità di eseguire un colloquio informativo sul rivolgimento cefalico per manovre esterne. Questa è una procedura che ha l'obiettivo di girare il feto in posizione cefalica tramite una serie di pressioni attraverso l’utero. Il medico in regime protetto in ospedale può riuscire a far girare il tuo bambino in posizione cefalica (cioè con la testa in basso) consentendo il parto naturale. Se persiste la posizione podalica verrà programmato il taglio cesareo, poiché più sicuro per entrambi.

Cosa portare in valigia
È arrivato anche il momento di preparare la valigia da portare in ospedale al momento del ricovero. Verifica di portare tutto quello che è indicato! (LINK ESTERNO:https://www.apss.tn.it/Documenti-e-dati/Normative/Cosa-mettere-in-valigia)