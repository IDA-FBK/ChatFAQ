Col passare delle settimane può aumentare il senso di peso alle gambe soprattutto di sera. Può aiutarti fare pediluvi caldo-freddi, massaggi e tenere le gambe leggermente sollevate quando stai sdraiata.
Se ti senti affaticata rispetta il tuo bisogno di riposo chiedi al tuo partner o alle persone che ti stanno vicino di aiutarti. Prenditi del tempo per te e per i tuoi hobbies o incontri che ti fanno stare bene. Una passeggiata, una nuotata, una buona lettura per te e per il tuo bambino. 

Durante la gravidanza si ha una fisiologica riduzione del valore dell’emoglobina, che può concorrere nel determinare un senso di affaticamento nella mamma.
È necessario arrivare con valori di emoglobina ottimali al momento del parto, per questo viene monitorata soprattutto nel terzo trimestre e aumentata anche prescrivendo farmaci. Non assumere integratori senza esserti prima confrontata con la tua ostetrica o il tuo ginecologo.
La prima regola per prevenire l’anemia è una corretta alimentazione, rappresentata da una dieta che preveda l’apporto di tutti gli alimenti ed in particolare di quelli più ricchi di ferro.

Incontri di Accompagnamento alla Nascita (IAN)
Gli incontri di gruppo vengono offerti dalla APSS, affrontanto diverse tematiche inerenti i cambiamenti in gravidanza e nella coppia, le scelte consapevoli per un parto da protagonista, gli elementi da conoscere gia in gravidanza per la promozione della salute e allattamento materno, lavoro sul corpo e incontri monotematici sia con i punti nascita che in modalità agile non solo per te ma anche per le persone a te vicino che vuoi coinvolgere. Per le iscrizioni e informazioni contatta il consultorio della tua zona.

Allattamento
È arrivato il momento di iniziare ad approfondire il tema dell'allattamento. (LINK: Approfondimento "Allattamento") --> L'allattamento (in Ritorno a casa)
<Slides 33.1>