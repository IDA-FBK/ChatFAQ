Tutto è ormai pronto per la nascita del bambino, ma la gravidanza non è una questione matematica: per qualche donna si conclude prima, altre invece aspettano qualche giorno in più rispetto al termine previsto. Solo il 3% circa delle donne partorisce proprio il giorno del termine, quindi non preoccuparti se il tuo bambino ancora non è nato! Ogni piccolo ha i suoi tempi, che variano anche da gravidanza a gravidanza. Tu e il tuo bambino avete le risorse che vi servono per affrontare al meglio questa bellissima esperienza, ma ricorda che non sei sola e in caso di bisogno puoi sempre rivolgerti al/la professionista che ti ha accompagnato finora o al consultorio più vicino.
In questi giorni farai anche i controlli del termine della gravidanza, se hai dei dubbi o delle domande non esitare a confrontarti con il tuo professionista di riferimento!

Tutti i punti nascita e i consultori della Provincia di Trento sono riconosciuti da UNICEF come Ospedali e Comunità amici delle bambine e dei bambini. (LINK ESTERNO: https://www.apss.tn.it/Servizi-e-Prestazioni/Ospedali-e-comunita-amici-dei-bambini-e-delle-bambine)
Da questo momento il tuo riferimento è il Punto nascita da te prescelto, che ti prende in carico programmando i controlli necessari fino al momento del tuo parto. Dalla dimissione, previo il tuo consenso, l'assistenza per te e il tuo bambino proseguirà in continuità con il consultorio del tuo luogo di residenza e il Pediatra di Libera Scelta.


Approfondisci come stare con benessere nel puerperio (link a So-Stare con Benessare puerperio)