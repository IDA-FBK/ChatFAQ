In presenza di fattori di rischio è raccomandata l’esecuzione di una curva da carico con 75 g di glucosio (OGTT 75 g) nelle tempistiche che verranno illustrate in corso di visita ambulatoriale. Una curva glicemica alterata in gravidanza è diagnostica per un alterato metabolismo del glucosio legato allo stato gravidico, definito diabete gestazionale, che necessita di specifici controlli, terapia dietetica adeguata, attività fisica regolare ed in alcuni casi terapia medica specifica.

Nella maggiorparte dei casi il diabete gestazionale viene controllato dalla dieta specifica e dalla pratica di regolare attività fisica; se dieta e attività fisica non sono sufficienti per controllare il diabete gestazionale, è necessaria una terapia farmacologica personalizzata. L'adeguato controllo della glicemia nel corso della gravidanza riduce le complicanze del diabete gestazionale sia in gravidanza che al momento del parto e nel periodo postnatale (ad esempio eccessiva crescita fetale, necessità di anticipazione del parto, aumento della medicalizzazione, travaglio e parto distocico, ipoglicemia neonatale). Le donne con diabete gestazionale hanno un rischio aumentato,di sviluppare un diabete tipo 2 nel corso della vita; inoltre si ritiene che predisponga il bambino a sviluppare obesità.

Alle donne cui è stato diagnosticato un diabete gestazionale viene consigliata la ripetizione di una curva glicemica a 6 settimane dal parto.
