Il tuo utero ha più o meno le dimensioni di una pallina da tennis. Il fatto che tu stia aspettando un bambino si manifesta in questo periodo solo attraverso i sintomi della gravidanza, che a volte però possono essere lievi. Questo può farti sentire il dubbio che il bambino ci sia davvero e che stia bene. Il tuo stato di gravidanza non comporta un cambiamento corporeo visibile agli altri, mentre il tuo sentirti è sia fisicamente che emotivamente in cambiamento. Questa sensazione è normale condividila se puoi con chi ti sta vicino, e se i segni sono disturbi rivolgiti al consultorio della tua zona di residenza qualora non lo avessi gia fatto. L’attività ormonale è sempre costante e rimangono i sintomi fisiologici tipici del primo trimestre come nausea mattutina, desiderio o avversione per alcuni cibi, stanchezza, cambi d’umore e una maggiore visibilità delle vene del seno e dell’addome.
Ti puoi accorgere che nell’ultimo periodo questi sintomi ti hanno portato a rallentare i tuoi ritmi. Questo rallentamento è funzionale al primi tre mesi di gravidanza e all'avvio della placentazione, al crearsi il nido. 
Prosegui con la  supplementazione con acido folico, per prevenire i difetti del tubo neurale.

Hai dubbi, bisogno di informazioni, necessità di aiuto? 
Rivolgiti sempre a professionisti e servizi di provata competenza: la salute inizia a costruirsi già prima della gravidanza e non è mai troppo presto per conoscere e guadagnare salute, per te e il tuo bimbo! 

I servizi dell'Apss sono impegnati nel migliorare il sostegno alla salute della mamme e dei bambini secondo le migliori pratiche raccomandate dalla ricerca scientifica.
Tutti i punti nascita e i servizi territoriali dell'Apss hanno ricevuto il prestigioso riconoscimento OMS-UNICEFdi strutture Amiche delle Bambine e dei Bambini, avendo raggiunto standard di eccellenza per la salute materno-infantile, l'alimentazione dei bambini e l'allattamento. Informati sullae buone pratiche che sono riassunte nella Politica aziendale per la salute materno-infantile, l'alimentazione dei bambini e l'allattamento. LINK ESTERNO: https://www.apss.tn.it/Servizi-e-Prestazioni/Ospedali-e-comunita-amici-dei-bambini-e-delle-bambine