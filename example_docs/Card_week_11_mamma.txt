I sintomi dell’undicesima settimana di gravidanza sono quelli con cui hai familiarizzato per tutto questo periodo e la cui intensità sta iniziando a diminuire. La fine del primo trimestre, infatti, è anche l’inizio di un periodo molto più tranquillo e rilassante per l'attenuazione dei fastidi delle prime settimane. L’utero è ora abbastanza grande da riempire la tua intera pelvi, e potresti anche sentirlo nella zona del basso addome, appena sopra il pube. I capelli e le unghie potrebbero crescere più velocemente per la produzione di ormoni. Nel caso di una prima gravidanza la pancia ancora non si vede, ma se si è già partorito potrebbe invece già cominciare a sporgere. Prosegui con la supplementazione con acido folico, per prevenire i difetti del tubo neurale.

In questo periodo oltre agli esami di routine e all'ecografia del primo trimestre consigliati per il controllo della gravidanza, è previsto un test non invasivo (test combinato) offerto a tutte le donne; metodiche più invasive (villocentesi, amniocentesi) sono previste in caso di elevato rischio rilevato dal test combinato o in relazione ad altri fattori di rischi. La diagnosi prenatale si divide in test di screening e test diagnostici:

Introduzione diagnosi prenatale
<Video 11.1> https://youtu.be/8-Xjz4dKnhU

Test di screening: test combinato e test del DNA
<Video 11.2> https://youtu.be/frdLDPlnVSA 

Test diagnostici: villocentesi e amniocentesi
<Video 11.3>