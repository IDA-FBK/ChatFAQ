È vero che le donne che contraggono l’infezione da nuovo Coronavirus (SARS-CoV-2) in gravidanza devono sospendere i controlli ostetrici?
No, durante la gravidanza è importante continuare ad effettuare i controlli ostetrici previsti anche in caso di sospetta o confermata infezione da SARS-CoV2.Infatti, per le donne risultate positive al SARS-CoV-2 sono stati organizzati dei percorsi dedicati. È raccomandato concordare con i professionisti sanitari (ginecologo, ostetrica) le modalità per potersi sottoporre a un minimo di 6 visite prenatali in presenza. In caso di gravidanza a rischio o di complicazioni, andrà valutata, insieme ai professionisti che assistono la donna, la necessità di ulteriori contatti a distanza (telefonici) o di controlli in presenza. Sarà il personale sanitario che ha in cura la gestante a organizzare le visite in modo di ridurre al minimo i contatti con altro personale sanitario e con le altre pazienti. A tal fine avrà cura di includere in un unico appuntamento la visita, l’ecografia ed eventuali altri esami diagnostici, quando possibile.