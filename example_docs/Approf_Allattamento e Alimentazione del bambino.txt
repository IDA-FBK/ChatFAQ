SLIDE: vedi APP Mamma

Allattare è il modo più naturale, sicuro, efficace ed economico per alimentare il tuo bambino. I benefici dell’allattamento sono innumerevoli e sono noti da tempo, per la salute tua e del tuo bambino, per l’ambiente e la collettività. Durante il periodo dell’allattamento alimentati in modo sano e secondo le tue necessità, evitando del tutto l'assunzione di alcol ed eliminando/limitando il fumo.

Nei primi 6 mesi di vita il tuo bambino non ha bisogno di mangiare o di bere altro che il tuo latte, salvo necessità particolari. Il tuo latte continua a essere importante anche quando lui inizia a mangiare cibi solidi, fino a due anni e oltre, secondo il vostro desiderio.
Il latte viene allattando, a richiesta del bambino. 
Allattalo tutte le volte che lo desidera, quando manifesta i primi segnali di fame e fino a quando si mostra soddisfatto.
LINK ESTERNO: https://www.apss.tn.it/Documenti-e-dati/Documenti-tecnici/Segnali-di-fame

Quando allatti mettiti in una posizione comoda e rilassata, per te e il tuo piccolo, così che il bambino possa prendere bene il seno in bocca e poppare efficacemente, senza che tu senta alcun dolore. Normalmente i bambini poppano almeno 8 volte nelle 24 ore, con poppate di durata variabile. Le poppate notturne sono importanti: trova la strategia migliore per allattare comoda anche di notte.
LINK ESTERNO https://www.apss.tn.it/Documenti-e-dati/Documenti-tecnici/Allattamento-e-alimentazione-infantile

Oltre alla crescita, hai la conferma che il tuo piccolo si sta alimentando bene semplicemente osservando che sta bene, cha fa tanta pipì (almeno 6 pannolini al giorno ben bagnati di pipì) e e che si scarica regolarmente (almeno 1-3 volte al giorno, ma dopo le prime settimane ci sono bambini che scaricano anche ogni 4-5 giorni).
LINK ESTERNO: https://www.apss.tn.it/Documenti-e-dati/Documenti-tecnici/Come-cresce-il-tuo-bambino

La spremitura manuale è una tecnica semplice da imparare e molto utile per tutte le mamme per prevenire i problemi di allattamento e per raccogliere il latte. 
Link: https://www.apss.tn.it/Documenti-e-dati/Normative/La-spremitura-manuale
Link: https://www.youtube.com/watch?v=0CJBHXiJ1OQ  

In commercio esistono anche tiralatte manuali o elettrici, a volte utilizzati per avviare o mantenere la produzione di latte quando il bambino non può farlo direttamente. 

Se ti devi separare dal tuo bambino, anche quando riprendi il lavoro, puoi raccogliere e conservare il tuo latte facilmente così da mantenere l’allattamento. Parlane con la tua ostetrica o con il tuo pediatra. Il latte raccolto si può facilmente conservare in frigorifero per qualche giorno oppure congelare.
LINK ESTERNO: https://www.apss.tn.it/Documenti-e-dati/Normative/Raccogliere-e-conservare-il-latte-materno

Quando il tuo bambino richiede, allatta anche se sei fuori casa. Se lo desideri, puoi fermarti nei Baby Pit Stop UNICEF, luoghi accoglienti per allattare e cambiare il bambino. 
LINK ESTERNO: https://www.apss.tn.it/Documenti-e-dati/Documenti-tecnici/Baby-Pit-Stop-in-Trentino

Se hai bisogno di assumere farmaci, verifica da fonti attendibili che siano compatibili con l’allattamento.

Normalmente al tuo bambino non servono ciucci e biberon durante il periodo dell'allattamento nè integrazioni con altri cibi o bevande (compresa la formula artificiale) che possono interferire con la produzione di latte.
In caso di necessità, la formula va preparata secondo le indicazioni dell’OMS.
LINK ESTERNO: https://www.apss.tn.it/Documenti-e-dati/Documenti-tecnici/Alimentare-il-vostro-bambino-con-il-latte-artificiale

Se hai qualsiasi dubbio o se sei in difficoltà con l’allattamento e l’alimentazione del tuo bambino, non esitare a rivolgerti alla tua ostetrica di fiducia, al pediatra o alle mamme alla pari: ti possono aiutare con sensibilità e competenza. Contatta una figura sanitaria ogni qualvolta hai dubbi sulla salute tua e del tuo bambino (febbre, malessere generale, ecc.). 
LINK https://www.apss.tn.it/Documenti-e-dati/Documenti-tecnici/A-casa-con-il-vostro-bambino

Anche il seguente opuscolo del Ministero della Salute ti potrebbe essere utile: 
https://www.salute.gov.it/portale/allattamento/dettaglioOpuscoliAllattamento.jsp?lingua=italiano&id=303