Anche le mammelle si stanno preparando e potresti iniziare a vedere fuoriuscite di colostro, un liquido giallastro che rappresenterà il primo nutrimento del tuo bimbo. Naturalmente ogni mamma è diversa quindi potrebbe succedere anche più in avanti o avvenire solo dopo il parto. 
Esistono mammelle di varie forme e dimensioni oltre a capezzoli molto differenti. Sappi che nessuna di queste caratteristiche pregiudica una buona riuscita dell’allattamento.

Se sei interessata alla donazione del sangue cordonale consulta l'approfondimento dedicato (LINK: Approfondimento "Donazione cordonale") --> Donazione Del Sangue Del Cordone Ombelicale (in Esami e Controlli)

È importante che entro la 34° settimana tu abbia ricevuto tutte le informazioni per la salute tua e del tuo bambino. La check list per la salute materno infantile ti aiuta a valutare la completezza delle informazioni ricevute durante gli incontri di accompagnamento alla nascita/visite del percorso nascita con ostetrica dedicata/ginecologo/incontri proposti dai punti nascita. Parlane con il tuo professionista di riferimento se hai bisogno di approfondire gli argomenti, secondo le tue necessità!