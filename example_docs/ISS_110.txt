È vero che le donne che decidono di vaccinarsi contro il COVID-19 durante l’allattamento devono sospenderlo?
Assolutamente no. Le donne che allattano il proprio bambino, e che hanno deciso di vaccinarsi con la dose primaria o con quelle di richiamo, non devono interrompere l’allattamento perché perderebbero i ben documentati benefici dell’allattamento e la possibilità di trasmettere al piccolo tramite il latte anticorpi contro il virus. Il calendario vaccinale di un neonato allattato da madre vaccinata non prevede alcuna modifica.