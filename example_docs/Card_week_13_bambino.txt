Continua la crescita del feto, che può misurare dai 7 agli 8 cm Tutti gli organi e gli arti sono formati e continueranno a svilupparsi fino a diventare funzionali. Il feto inizia in questo momento a muoversi ed esplorare ciò che lo circonda aprendo e chiudendo la bocca e i pugni, anche se la mamma non può ancora percepirne i movimenti. Il suo apparato intestinale si è completamente formato. Si stanno formando anche le corde vocali, come pure le gemme dei dentini e i reni iniziano a produrre un liquido  simile all’urina, che si immette nel liquido amniotico.