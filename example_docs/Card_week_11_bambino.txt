Questa settimana la  misura del feto raggiunge circa i 4-5 cm di lunghezza. La lunghezza del feto viene rilevata durante la valutazione ecografica dallo specialista ginecologo e consiste nella misurazione dalla testa fino all’osso sacro. È il parametro di riferimento per la datazione ecografica effettuata con l’ecografia ostetrica. Il feto è un essere multi ricettivo e la qualità degli stimoli che riceve durante la gravidanza è molto importante. Il suo vedere, sentire e percepire in questo momento sono più sfumati dei nostri. Il tatto è uno dei primi organi di senso che si sviluppa nel tuo bambino. I recettori cutanei sono presenti su tutto il viso, sul palmo delle mani e sulle piante dei piedi. Grazie al liquido amniotico in cui è immerso, può percepire quindi, i tuoi movimenti come delle onde che lo cullano.