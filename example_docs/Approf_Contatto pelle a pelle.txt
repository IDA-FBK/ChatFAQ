Appena dopo la nascita, nato, normalmente il bambino viene posto a contatto diretto pelle a pelle sul torace e addome della sua mamma per almeno un’ora senza interruzioni. Il contatto pelle a pelle è un momento importante: favorisce il benessere e la relazione tra il bambino e la sua mamma e facilita anche la prima poppata al seno. Durante il contatto pelle a pelle mamma e bambino hanno accanto il papà o un’altra persona che accompagna la mamma.
L’ostetrica sorveglia il benessere di mamma e bambino con controlli periodici, nel rispetto della vostra intimità. Qualora l’ostetrica non fosse presente, vi raccomandiamo di osservare che il vostro bambino:
- Mantenga la posizione sicura: Mamma in posizione semiseduta (non distesa) e Neonato con viso visibile e rivolto da un lato, bocca e naso non ostruiti e liberi di respirare, collo esteso, torace ben appoggiato contro il torace della mamma e ben coperto, gambe flesse.
- Respiri regolarmente
- Mantenga il colorito roseo
Se in qualunque momento vi sembra che il vostro bambino faccia fatica a respirare oppure non sia più roseo, chiamate immediatamente il personale e suonate il  campanello d’emergenza!

Se vi sono situazioni che non permettono all’ostetrica l’osservazione periodica del neonato o se la salute della mamma o del neonato richiede assistenza particolare, il contatto pelle a pelle verrà recuperato appena possibile.

SLIDE: vedi APP Mamma
LINK ESTERNO: https://www.apss.tn.it/Documenti-e-dati/Documenti-tecnici/Contatto-pelle-a-pelle