1° CONTROLLO: 40 settimane o prima (37-38 settimane) secondo protocollo dell'Unità Operativa o indicazione medica e in base all’andamento della gravidanza e al percorso assistenziale. 
Durante tale controllo si procede con:
•        compilazione della cartella clinica verificando i precedenti anamnestici, la datazione della gravidanza, il decorso della gravidanza, i risultati dei test diagnostici (sierologia completa e tampone vagino rettale per GBS) e lo sviluppo clinico del feto
•        controllo della PA
•        valutazione del fondo uterino; in caso di dilatazione del collo uterino viene proposto scollamento delle membrane per favorire l'insorgenza spontanea del travaglio e ridurre la necessità di induzione. 

2° CONTROLLO: 41 settimane
Si ripetono le procedure sopracitate e si eseguono cardiotocografia (controllo e registrazione del battito cardiaco fetale per almeno 20 minuti) e controllo liquido amniotico. Se è presente la dilatazione del collo uterino viene proposto scollamento delle membrane per favorire l'insorgenza spontanea del travaglio

Ad ogni controllo successivo si ripetono le procedure sopracitate ed in base all’esito verrà decisa la pianificazione dei controlli successivi fino all'insorgenza del travaglio o alla programmazione di ricovero per induzione

Ospedale di Trento
Telefonare alcuni giorni prima della scadenza della data presunta del parto per prenotare il controllo al numero 0461 903610 dal lunedì al sabato dalle ore 08:00 alle ore 14:00.

Ospedale di Rovereto
Il percorso per le gravide del Percorso Nascita è come sopra descritto. 
Le gravide non inserite nel Percorso Nascita vengono accolte dalla 36ma settimana per effettuare la presa in carico ostetrica. Vengono eseguiti i controlli previsti dall’ultimo controllo della gravidanza e viene preparata la cartella clinica in previsione del parto. Questo controllo si prenota al numero 0464 403466 dal lunedì al venerdì dalle ore 11.30 alle ore 13:00 a partire dalla 34-35ma settimana. L’ambulatorio è situato al primo piano (seguendo la linea rosa – Ambulatori di ostetricia).

Ospedale di Cavalese
Il percorso per le gravide del Percorso Nascita è come descritto sopra, l’ostetrica dedicata prepara la cartella clinica in previsione del parto nel corso dell’ultima visita a 36 settimane e programma i successivi controlli a termine.
Le gravide non inserite nel percorso nascita di Cavalese prenotano visita di valutazione per verificare i criteri di ammissione al parto presso il Punto Nascita di Cavalese telefonando dalle ore 09:00 alle ore 15:00 al numero 0464 242318.
