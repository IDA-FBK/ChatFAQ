È proprio così: il test di gravidanza è positivo. Siamo all’inizio di un percorso ricco di emozioni e talvolta paure, come avviene in tutti i cambiamenti, e la gravidanza lo è in modo speciale.
La maggior parte dei cambiamenti, quelli impercettibili e quelli più evidenti, sono governati da ormoni che vengono prodotti dalle ghiandole e da altre strutture del corpo materno gia nei primi giorni di gravidanza, dalla placenta e dal bambino nel periodo successivo. Questi cambiamenti, pur essendo fisiologici e finalizzati, possono causare disturbi faticosi per la donna e verso i quali è richiesto un atteggiamento di attenzione e sostegno essendo possibili emozioni contrastanti (es. gioia-lacrima facile/fame-nausea/bisogno frequente di urinare-intestino pigro) tipiche di questo primo periodo della gravidanza. In questo periodo è la natura che interviene con un sentire che porta al bisogno di fermarsi, ascoltarsi e concederci che qualcosa di straordinario sta avvenendo: è chiamato periodo di adattamento e chiede il suo tempo per comprendere ed entrare nelle trasformazioni della vita.

Nella quarta settimana di gravidanza si alzano i livelli di Beta HCG, l’ormone della gravidanza, e si possono avvertire i primi sintomi: sonno, sbalzi di umore, tensione al seno e crampi al basso ventre, che si possono confondere con i sintomi premestruali. 
Nel corso della quarta settimana di gravidanza l’annidamento dell’embrione all’interno dell’endometrio è compiuto. L’embrione inizia la sua trasformazione per diventare una bambina/un bambino.

È importante mantenere stili di vita sani: curare l'alimentazione e l'igiene sia degli alimenti che delle mani, evitare alcolici, fumo (compreso quello passivo) e (ovviamente) droghe, limitare o evitare caffeina, insaccati e consumare invece frutta e verdura ben lavate, oltre a praticare una attività fisica non eccessiva
(LINK Approfondimento "Quali sono le attività e azioni che promuovono stili di vita sani e salute per la donna, la copppia e il tuo bambino ? ") --> Stile Di Vita (in Salute e Consigli)

Acido folico in gravidanza
È importante continuare ad assumere regolarmente la supplementazione di acido folico, una vitamina che si è dimostrata utile nella promozione della salute gia da prima del concepimento e per i primi tre mesi di gravidanza, a tutela della prevenzione di alcune malformazioni fetali. 
<Video 4.1 Acido folico>

Hai necessità di assumere farmaci? 
Nel 1° trimestre la miglior opzione è sicuramente quella di evitare qualsiasi integrazione fitoterapica o farmacologica senza prima aver consultato il tuo professionista di riferimento. 
Se assumevi regolarmente dei farmaci prima della gravidanza per una malattia, non sospenderli improvvisamente, ma parlane al più presto con il medico di riferimento aggiornandolo della gravidanza.