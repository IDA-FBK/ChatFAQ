È difficile determinare esattamente quando il concepimento sia avvenuto, per questo l’età dell’embrione o del feto si calcola per convenzione dal primo giorno dell’ultima mestruazione.
Embrione: questo termine indica le prime fasi di sviluppo dell’essere umano. Il periodo embrionale si estende fino  all’ottava settimana concezionale (dal concepimento) o decima settimana gestazionale (dall’ultima mestruazione), a quest’epoca tutti gli organi sono già presenti ed iniziano a funzionare. Per convenzione nella pratica clinica si utilizzano le settimane gestazionali (dall’ultima mestruazione). 
Poiché lo sviluppo dell’embrione e, dopo la 10 settimana, del feto è molto rapido,  il termine “mese di gravidanza” è stato sostituito con “settimana di gravidanza”.