Contatta una figura sanitaria ogni qualvolta hai dubbi sulla salute tua (malessere, stanchezza eccessiva, dubbi sul’allattamento, ecc) o del tuo bambino (febbre, malessere, dubbi sull’alimentazione, ecc.).  La mamma si può rivolgere ai professionisti di fiducia (medico,  ostetrica, ecc.); per  il bambino, è il pediatra di famiglia che si prende carico dalla sua  salute. Puoi fare la prima visita entro 4 giorni dalla richiesta, anche se non hai ancora effettuato la scelta del pediatra (iscrizione al Servizio sanitario nazionale). 
LINK ESTERNO: https://www.apss.tn.it/Documenti-e-dati/Modulistica/Informativa-per-la-scelta-del-pediatra-e-la-visita-precoce-del-neonato

Nel secondo mese di vita riceverai l’invito per le prime vaccinazioni. Le vaccinazioni proteggono  il tuo bambino nei confronti di molte malattie gravi o a rischio di gravi complicazioni e proteggono l’intera comunità, interrompendo la catena di trasmissione dell’infezione. Le vaccinazioni garantite gratuitamente a tutti dal Servizio sanitario provinciale sono indicate nel “Calendario delle Vaccinazioni Raccomandate” nazionale e provinciale, periodicamente aggiornato sulla base delle evidenze scientifiche. Informati per tempo sulle vaccinazioni!
LINK ESTERNO: https://www.apss.tn.it/Servizi-e-Prestazioni/Vaccinazioni-pediatriche
