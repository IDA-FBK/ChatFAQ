L’aumento delle dimensioni dell’utero si accompagna all’aumento del peso materno, che non deve però essere accumulato in eccesso.
Continua a seguire un’alimentazione sana e a bere molta acqua per garantire a te e al tuo piccolo il giusto apporto nutritivo, idratazione ed evitare complicanze della gravidanza come il diabete gestazionale.
L’utero che cresce comporta compressione di diaframma e polmoni per cui può essere normale avere una lieve sensazione di fiato corto o di mancanza di respiro.
Questo fastidio può essere alleviato limitando il tempo in posizione seduta, con il movimento e posizioni che facilitano l’espansione della cassa toracica.
Inoltre l’utero comprime lo stomaco, causando reflusso e bruciore, e la vescica per cui puoi avvertire la necessità di urinare frequentemente.