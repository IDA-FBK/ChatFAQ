Il feto misura circa 8-9 cm, è completamente formato e già in grado di sbadigliare, deglutire ed eseguire  movimenti di suzione. Muove gambe, braccia e dita; il movimento permette ai  suoi muscoli di essere tonici e di svilupparsi in modo armonico.
Si distinguono gli organi sessuali esterni. Quando il CRL è superiore a 84 mm, la misura più utilizzata per datare la gravidanza è il “diametro biparietale” , ovvero la distanza tra le due ossa parietali del cranio fetale.
Nell'ecografia del secondo trimestre, per valutare la crescita del feto, al diametro biparietale si aggiungono altri indicatori: la lunghezza del femore fetale e la circonferenza dell'addome.