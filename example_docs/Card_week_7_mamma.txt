Nel corso della settima settimana di gravidanza l’ormone Beta HCG viene prodotto in quantità elevate e ha un ruolo importante nei primi 4 mesi per garantire che la gravidanza continui stimolando la secrezione del progesterone e dell'estrogeno. Gli effetti di questo ormone possono manifestarsi con nause, malessere mattutino, sensazione di stanchezza e alle volte  si possono ripercuotere sull’umore.
In questo momento anche il corpo mostra i primi segni di cambiamento; è normale che l’areola del seno si ingrandisca e diventi più scura, e che aumenti la produzione di muco vaginale. Questi sono segnali che gli ormoni stanno aumentando e la gravidanza è in evoluzione. 

Ti senti stanca? 
Devi sapere che la sensazione di stanchezza può caratterizzare tutto il primo trimestre andando poi a migliorare nei mesi successivi. Non è un segnale di allarme che qualcosa non va, ma un modo in cui la natura cerca di proteggere il tuo bambino da ritmi e abitudini frenetiche.
Come per la nausea anche la sensazione di stanchezza è una manifestazione degli ormoni. II tuo corpo sperimenta una serie di cambiamenti e può essere utile rallentare i ritmi e  prendersi il tempo di riposare.
Ricordati che stai facendo un grande lavoro anche se ancora non si vede! 
Se provi sentimenti di tristezza, solitudine o ti senti svogliata per la maggior parte del tempo è importante parlare anche di questi aspetti con il tuo professionista di riferimento. 

Consigli per la stanchezza
<Slides 7.1>

Alcol in gravidanza
<Slides 8.2>