A quest'epoca di gravidanza il feto pesa poco più di un kg ( con range di normalità fra 1065 grammi e 1450 grammi) e misura in media poco meno di 40 centimetri. Nel terzo trimestre crescerà velocemente sia in lunghezza che di peso, fino a raggiungere una lunghezza di circa 50 cm alla nascita. Lo spazio intrauterino disponibile, di conseguenza, si ridurrà. Nei prossimi due mesi il bambino assumerà la posizione finale. Quella ideale per il parto è la presentazione cefalica, ovvero con la testa in basso.