I sintomi, comparsi già nel corso della settimana precedente, possono diventare più intensi, il tuo corpo inizia a cambiare. 

Primi cambiamenti
<Slides 5.1>

I sintomi della gravidanza variano in ogni donna, per qualcuna sono più intensi, altre non ne percepiscono nessuno o quasi. Nessuna gravidanza è uguale a un’altra, e ciascuna donna vive emozioni a sé. 
La quinta settimana di gravidanza rappresenta un momento di grande cambiamento soprattutto emotivo: si scopre di essere “incinta” e non mancano, insieme alla gioia, anche timori e dubbi sulle cose da fare e su quello che succederà dentro e fuori dal corpo. Potresti notare cambiamenti dell’umore, dovuti agli ormoni in circolo e che possono provocare cambiamenti anche repentini del tuo stato d’animo. Gli sbalzi d’umore in gravidanza capitano a moltissime donne in dolce attesa, e possiamo quasi considerarli fisiologici. Dovesse capitare, sentiti sempre libera di parlarne con la tua ostetrica e il tuo medico.  
Prosegui con la supplementazione con acido folico, per prevenire i difetti del tubo neurale come la spina bifida e altre malformazioni. 

Approfondisci come stare con benessere in questo trimestre di gravidanza (link a So-Stare con Benessare 1o trimestre)