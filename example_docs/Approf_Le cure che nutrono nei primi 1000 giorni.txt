I primi mesi e anni di vita, i cosiddetti “primi 1000 giorni”, sono fondamentali per una crescita sana e serena del tuo bambino! È in questo periodo che il cervello del bambino cresce più velocemente che in ogni altro periodo della vita e si pongono le basi della sua salute e benessere, con effetti che dureranno per tutta la vita e si rifletteranno anche nella generazione successiva. 
Per uno sviluppo sano i bambini hanno bisogno di un ambiente sicuro, protettivo e amorevole, di alimentazione e di stimoli adeguati da parte dei genitori. 

Continua a mettere in pratica le raccomandazioni di GenitoriPiù, il programma che ti accompagna nei primi 1000 giorni con azioni di provata efficacia per la salute.

LINK ESTERNO: https://www.genitoripiu.it/

Allattare e nutrire il bambino 
L’allattamento è un investimento formidabile in salute per te e il tuo piccolo, per tutta la vita. Il tuo latte è il nutrimento completo di cui lui ha bisogno per i primi 6 mesi. Salvo necessità, non dargli altro da bere e da mangiare per non interferire con la produzione del latte, in particolare nella prime settimane, quando si va “calibrando” secondo le richieste specifiche del tuo bambino. 
Rispondi ai segnali di fame e di sazietà del tuo bambino, lasciandolo poppare tutte le volte e per tutto il tempo che richiede secondo le sue necessità, normalmente almeno 8 volte al giorno. Il latte viene allattando e con calma e pazienza diventerete ogni giorno più esperti! 

Nei seguenti opuscoli trovi informazioni utili sull’allattamento:
LINK ESTERNO https://www.apss.tn.it/Documenti-e-dati/Documenti-tecnici/Segnali-di-fame 
LINK ESTERNO https://www.apss.tn.it/Documenti-e-dati/Documenti-tecnici/Allattamento-e-alimentazione-infantile
LINK ESTERNO https://www.apss.tn.it/Documenti-e-dati/Normative/La-spremitura-manuale

Nei primi 3-4 giorni di vita la maggior parte dei bambini cala di peso, poi inizia a crescere: recupera il peso della nascita entro due settimane e poi cresce seguendo la propria curva. Oltre alla crescita regolare, capisci che il tuo bambino si sta alimentando bene semplicemente osservando cha sta bene, che fa tanta pipì (almeno 6 pannolini al giorno ben bagnati di pipì) e che si scarica regolarmente (almeno 1-3 scariche al giorno, ma dopo le prime settimane ci sono bambini che scaricano anche ogni 4-5 giorni). 

LINK ESTERNO: https://www.apss.tn.it/Documenti-e-dati/Documenti-tecnici/Come-cresce-il-tuo-bambino

Se ti devi separare dal tuo bambino (per breve tempo o più a lungo, ad esempio quando ritorni al lavoro) , raccogli e conserva in modo appropriato il tuo latte, così ne puoi mantenere facilmente la produzione. 

Se hai necessità di utilizzare la formula artificiale, segui le istruzioni che trovi qui. 
LINK ESTERNO: https://www.apss.tn.it/Documenti-e-dati/Documenti-tecnici/Alimentare-il-vostro-bambino-con-il-latte-artificiale

Circa a sei mesi, quando il tuo bambino sta seduto e inizia a manifestare interesse, inizia ad offrirgli gradualmente i cibi semisolidi, continuando ad allattare il tuo piccolo per due anni e oltre, fino a quando lo desiderate
LINK ESTERNO https://www.genitoripiu.it/mys/apridoc/iddoc/375

Se hai qualsiasi dubbio o se sei in difficoltà con l’allattamento e l’alimentazione del tuo bambino, non esitare a rivolgerti alla tua ostetrica di fiducia, al pediatra o alle mamme alla pari: ti possono aiutare con sensibilità e competenza.
LINK ESTERNO https://www.apss.tn.it/Documenti-e-dati/Documenti-tecnici/A-casa-con-il-vostro-bambino.

Essere in relazione e rispondere ai suoi bisogni 
Fin dalla nascita rimani vicina al tuo bambino, per osservarlo, conoscerlo e rispondere con affetto ai suoi movimenti, suoni, gesti e richieste. Questo contatto vi aiuterà a conoscervi sempre meglio. Guarda il tuo bambino negli occhi, parlagli, rispondi ai suoi versi, sorridigli. Tienilo a contatto, anche pelle-pelle. A lui piace molto ascoltarti e guardarti, lo aiuta a crescere ed è la prima forma di gioco! 

Nei primi anni di vita non esporre il tuo bambino agli schermi (cellulare compreso), in nessuna occasione e per nessun motivo. I bambini hanno bisogno di interagire con i genitori e con l’ambiente reale, attraverso esperienze sensoriali condivise, che “nutrono” la loro mente giorno per  giorno e ne promuovono lo sviluppo giorno. 

Leggere e fare musica insieme 
Fin dalla gravidanza, la tua voce e la musica stimolano la sua mente e il suo sviluppo, arricchiscono il linguaggio e la memoria, stimolano l’attenzione e la fantasia, costruiscono le basi per la lettura, la scrittura, le abilità matematiche e molto altro, con benefici che durano per sempre. Ascoltare musica e leggere insieme rafforza il legame affettivo ed è un’esperienza molto piacevole per te e il tuo bambino: calma, rassicura, consola, diverte, aiuta a riconoscere le emozioni. 
Leggete, cantate, ascoltate e fate musica insieme ogni giorno: sono momenti speciali che ricorderete per sempre. Per farlo basta la vostra voce e la vostra attenzione, non bisogna essere esperti lettori o musicisti. I programmi Nati per Leggere e Nati per la Musica promuovono la lettura e la pratica musicale in famiglia fin dalla gravidanza. Sono realizzati da volontari e operatori sanitari, culturali, educativi, sociali nelle biblioteche, ambulatori pediatrici, consultori, punti vaccinali, nidi e scuole dell’infanzia, musei, librerie, punti famiglie, parchi, ecc.

LINK ESTERNO: https://www.apss.tn.it/Documenti-e-dati/Documenti-tecnici/Nati-per-leggere-Nati-per-la-musica
LINK ESTERNO: https://www.natiperleggere.it/
LINK ESTERNO: http://www.natiperlamusica.org/

Crescere in ambienti sani e sicuri 
Quando dorme, tieni il tuo bambino nella sua culla vicino a te, a pancia in su e in sicurezza, così da prevenire il rischio di cadute e di morte in culla. Non lasciare mai il tuo bambino solo sul fasciatoio o su altre superfici in alto: potrebbe cadere e farsi molto male. Adotta sempre tutte le misure per ridurre il rischio di eventi avversi: 

LINK ESTERNO: https://www.apss.tn.it/Documenti-e-dati/Documenti-tecnici/Insieme-per-la-sicurezza-del-bambino

A casa mantieni un ambiente sano e sicuro. Tieni il tuo bambino lontano da prodotti potenzialmente pericolosi (farmaci, prodotti per la casa e per il corpo,…).

Proteggi il tuo bambino dal fumo: anche quello passivo è molto dannoso, non consentire che si fumi in casa e in auto. Se fumi e non riesci a smettere, riduci al minimo, evita di fumare prima della poppata, cambia abiti e lavati le mani prima di toccare il neonato e non condividere il letto con il tuo bambino durante il sonno.

Evita di bere bevande alcoliche durante l’allattamento: l’alcol passa nel latte e quando una mamma beve alcol anche il suo bimbo “beve” con lei. In caso di assunzione di 1-2 unità alcoliche, aspetta almeno 2-3 ore prima di allattare.

LINK ESTERNO http://www.mammabevebimbobeve.it/

LINK ESTERNO https://www.epicentro.iss.it/alcol/materiali/libretti/libretto_donna.pdf

Porta il tuo bimbo all’aperto, cammina lontano dal traffico. Quando viaggi in auto trasportalo sempre sul seggiolino di sicurezza, anche per brevi tragitti. Prendi visione dell’opuscolo del Ministero della salute Regole per il trasporto dei bambini in auto 

LINK ESTERNO: https://www.salute.gov.it/portale/documentazione/p6_2_5_1.jsp?lingua=italiano&id=370 
