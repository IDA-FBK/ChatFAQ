La gravidanza prosegue e anche le nausee e la stanchezza possono persistere, ma se ti accorgi che sono molto forti e sono seguite da vomito parlane con il tuo professionista di riferimento perchè possano aiutarti a trovare le strategie per ridurre i sintomi. In alcuni casi può essere indicato assumere dei farmaci per contenere nausea e vomito.

Cibi che prima adoravi ora non ti piacciono più?
Nulla di preoccupante. Le avversioni alimentari durante la gravidanza sono molto comuni. La maggior parte delle avversioni si verificano nel primo trimestre insieme alle nausee.
- Se hai avversioni verso la carne e il pesce cerca di trovare fonti alternative di proteine come uova, latticini o legumi.
- Se non riesci a sopportare le verdure, prova a sperimentare nuovi metodi di cottura aggiungendo erbe aromatiche o nascondile nei frullati o creme di verdure o polpette.
- Se senti il rifiuto verso molti alimenti, prova a mangiare cibi freddi o a temperatura ambiente, emanano meno odore. Mangia quello che riesci.
Mentre certi alimenti diventano insopportabili altri diventano voglie? Anche in questo caso è tutto normale.

Curiosità
Potresti desiderare un cibo che contenga un nutriente che di cui sei carente. Parlane con il tuo professionista di riferimento.
La gravidanza rappresenta un momento ideale per migliorare le tue abitudini alimentari. L’idea di prendersi cura del tuo bambino anche “a tavola” attraverso i cibi, ti aiuterà a seguire un’alimentazione il più varia, equilibrata e sana possibile. 
L’obesità e il sovrappeso rappresentano dei fattori di rischio per la tua salute e la salute del tuo bambino.

Fumo in gravidanza
<Slides 8.1>