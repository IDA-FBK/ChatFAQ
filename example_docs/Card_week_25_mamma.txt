Nel corso di queste settimane la pancia cresce in maniera più importante e i cambiamenti fisici ed emotivi sono evidenti. Condividere la tua esperienza con quella di altre donne può aiutarti a sentirti più a tuo agio e a prepararti per l’arrivo del nascituro. Informati su quali incontri di accompagnamento alla nascita offre il tuo territorio rivolgendoti al consultorio della tua zona, che ti informerà su modalità e tempistiche così potrai scegliere con eventualmente il tuo patner l'adesione. (LINK ESTERNO: https://www.apss.tn.it/Documenti-e-dati/Documenti-tecnici/Bimbo-in-arrivo)

In questo periodo l'offerta può essere anche di incontri monotematici che ti avvicinano e fanno conoscere argomenti di salute importanti per te, il tuo bambino e il coinvolgimeto del tuo partner se presente. Possono partecipare anche i tuoi famigliari che saranno il tuo ambiente di sostegno. Chiedi informazioni al tuo consultorio! Se non l'hai già ricevuta, chedi alla tua osterica di fiducia la Checklist per le informazioni sulla salute materno-infantile: compilandola, ti sarà più facile tenere traccia degli argomenti discussi. (LINK ESTERNO: https://www.apss.tn.it/Documenti-e-dati/Modulistica/Checklist-salute-materno-infantile)

Una regolare e moderata attività fisica approta benefici e ti aiuta nel controllo del peso, allevia fastidiosi disturbi come senso di pesantezza, crampi, gonfiore, fatica nel movimento e favorisce il tuo benessere se cammini in ambiente piacevole ove gli stimoli della natura ti fanno stare bene.  
Dopo aver chiesto parere all’ostetrica o al ginecologo prova a dedicarti a yoga, ginnastica per la gravidanza o semplicemente ad una passeggiata di 30 minuti al giorno.